Όνομα/Τίτλος OER: Διαδραστική ιστοριογραμμή: «Το χρονολόγιο του Μ. Κωνσταντίνου» https://www.timetoast.com/timelines/2150307   
Σκοπός/πλαίσιο δημιουργίας του OER: Η διαδραστική ιστοριογραμμή: «Το χρονολόγιο του Μ. Κωνσταντίνου» δημιουργήθηκε για πρώτη φορά το 2019 και αποτέλεσε επιμορφωτικό υλικό και παράδειγμα χρήσης του ελεύθερου Web 2.0 εργαλείου Timetoast (https://www.timetoast.com/ )για την κατασκευή χρονογραμμών, για τους εκπαιδευτικούς Πρωτοβάθμιας του 6ου ΠΕΚΕΣ Αττικής. Συγχρόνως χρησιμοποιήθηκε και ως έτοιμο διαδραστικό ψηφιακό υλικό για τη συγκεκριμένη ενότητα της Ιστορίας της Ε΄ Δημοτικού. Από τότε και μετά αποτελεί υλικό επιμόρφωσης σε επιμορφωτικές δράσεις του 6ου ΠΕΚΕΣ (Αρ. Πρωτ. 1002/10-12-2019, Αρ. Πρωτ. 155/19-2-2020, Αρ. Πρωτ. 160/26-2-2021).
Σύντομη περιγραφή: Διαδραστική ιστοριογραμμή: «Το χρονολόγιο του Μ. Κωνσταντίνου»
O σχεδιασμός του συγκεκριμένου OER ανταποκρίνεται σε επιμέρους γνωστικούς στόχους από τη Β΄ Ενότητα της Ιστορίας της Ε΄ Δημοτικού: Η ρωμαϊκή αυτοκρατορία μεταμορφώνεται και συγκεκριμένα τη γνωριμία με σταθμούς από τη ζωή και το έργο του αυτοκράτορα Μ. Κωνσταντίνου. Πρόκειται για μια οπτικοποίηση με τη μορφή ιστοριογραμμής, των σημαντικότερων σταθμών και γεγονότων που έλαβαν χώρα από το 272 μ.Χ., έτος γέννησης του Μ. Κωνσταντίνου  έως και το 337 μ.Χ. , έτος θανάτου του. Ο μαθητής/ μαθήτρια αλληλεπιδρά πατώντας σε σημεία-χρονολογίες της ιστοριογραμμής και έχει τη δυνατότητα να δει σχετικές εικόνες και συνοδευόμενα κείμενα που αφορούν γεγονότα, σημαντικές ενέργειες και ιστορικά ντοκουμέντα από τη ζωή και το έργο του Μ. Κωνσταντίνου. Σε επίπεδο σχεδιασμού, η ιστοριογραμμή μπορεί να προβληθεί σε μορφή χρονογραμμής ή και λίστας γεγονότων-αναφορών και μπορεί να εκτυπωθεί στη μορφή λίστας. Στη βασική έκδοση  του εργαλείου χωρίς χρέωση για τον δημιουργό, μπορεί να κοινοποιηθεί η ιστοριογραμμή μόνο για προβολή (χωρίς δυνατότητα ενσωμάτωσης με κώδικα, ούτε για κοινή χρήση και επεξεργασία) με απλή αντιγραφή της url του αντικειμένου.
